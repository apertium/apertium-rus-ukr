1	Де Іванко?
2	Іванко й Марічка в садку. Погода сьогодні гарна, дуже тепло. Але вчора було дуже холодно! Тоді вони не могли бавитися на вулиці. Іванко й Марічка люблять бавитися, вони завжди бавляться у садку навпроти великого будинку.
3	Іванко – маленький шестирічний хлопчик. Дівчинка – його сестра, їй п'ять років. Іванко має маленького песика, він також зараз у садку. Песик любить гратися з дітьми. Зараз він дуже щасливий.
4	Чи має Марічка песика? Ні, вона не має песика, вона має кішку. Але кішка дома, вона спить.
5	Їхня мама є всередині будинку разом з котом, вона дивиться у вікно і бачить Іванка та Марічку, що бавляться. Іванко швидко біжить до великого дерева, він ховається від Марічки. А ви знаєте чому? Марічка сидить, закривши очі руками. Вона нічого не бачить, вона рахує. Чому вона це робить? І що Іванко робить біля дерева?
6	Це гра. Коли Марічка закінчила рахувати, вона дивиться навколо себе. Вона шукає Іванка: куди він пішов? Ви його бачили?
7	Марічка не знає, де Іванко. Вона питає песика: "Чи ти бачив Іванка?" Але песик звичайно не вміє розмовляти! Отже, Марічка не отримує відповіді на своє питання. Люди ніколи не отримують відповіді, коли розмовляють з собаками.
8	Марічка дивиться на матір через вікно, мама посміхається. Марічка думає, що вона бачила, куди пішов Іванко: "Скажи мені, де він!" – каже вона мамі. "Ні, Марічко, я не можу тобі цього сказати!" – відповідає вона. Хоча вона мабуть і знає, де він, просто не хоче говорити.
9	Марічка повільно ходить по саду. Вона і далі намагається знайти Іванка. Вона заглядає під стіл і під крісла, але Іванка ніде немає. Вона дивиться всюди, але не може його знайти.
10	Потім вона чує звук, він лунає з-за великого старого дерева. Чи це би міг бути Іванко? Ось звук повторюється! Вона уважно слухає. Це не птах і не тварина. Тепер чує це вже добре. Це мабуть Іванко!
11	Потім вона бачить маленьку руку, а коли підходить ближче, то бачить і його голову! Вона сміється й каже: "Я тебе знайшла!". Вони обидвоє щасливі, йдуть в хату, пора щось поїсти й випити трохи води.
